Wat je moet weten over de situatie van de Oeigoeren
Misschien heb je het al gehoord: in China worden systematisch Oeigoeren opgesloten in ‘heropvoedingskampen’. Volgens China een manier om ‘extremisme’ te bestrijden, volgens ons een heftige mensenrechtenschending. Omdat jij misschien net zo verbaasd bent als wij dat dit realiteit is, hebben wij een aantal vragen voor je op een rijtje gezet.
5.2	1) Wie zijn die Oeigoeren eigenlijk?
De Oeigoeren zijn een Turkssprekende moslimminderheid in de regio Xinjiang, in het noordwesten van China. Ze worden onderdrukt en gediscrimineerd door de Chinese regering – die ziet de Oeigoeren als afvallig. Meer dan één miljoen Oeigoeren en andere islamitische minderheden zijn door China opgesloten in ‘heropvoedingskampen’ in Xinjiang.
5.3	2) Het klinkt wel als een aflevering van Black Mirror!
Klopt. De Oeigoeren worden niet alleen opgesloten, maar ook afgeluis-terd en gevolgd. China wil hen heropvoeden om ze trouw te laten zijn aan de Communistische Partij en probeert de Oeigoerse cultuur uit te roeien. Niet alleen de mensen in de kampen, ook de lokale bevolking in Xinjiang wordt continu op allerlei manieren in de gaten gehouden. Overal hangen camera’s met gezichtsherkenning en mobiele telefoons worden onderzocht. 
5.4	3) De regering wil dus eigenlijk ‘brave Chinezen’ van ze maken?
Daar lijkt het wel op. China zegt dat het terrorisme wil bestrijden. Wanneer je bijvoorbeeld een hoofd-doek draagt, een opvallende baard hebt of de Koran leest, dan wordt dat als extremistisch beschouwd. Islamitische uitingen zijn verboden.  
5.5	4) Is het nou echt zo erg in die kampen?
Ja. De Oeigoeren worden er gehersenspoeld en zelfs gemarteld. Ze krij-gen soms geen eten, worden geslagen met ijzeren stokken en aan hun handen opgehangen. Ouders en kinderen worden van elkaar gescheiden. Mensen die vastzitten in de kampen krijgen geen rechtszaak en hebben geen toegang tot een advocaat. Soms zitten ze maanden vast, terwijl hun familieleden niet weten waar ze zijn. Familieleden zijn doodsbang om zich hierover uit te spreken. 
5.6	5) Gelukkig zijn de Oeigoeren die naar Nederland zijn gevlucht wel veilig, toch?
Zelfs hier worden ze nog onderdrukt door China. De 1.500 Oeigoeren die in Nederland wonen worden nauwlettend in de gaten gehouden, hun te-lefoons worden gehackt en ze krijgen dreigtelefoontjes. Als ze kritiek ui-ten op China, bijvoorbeeld via sociale media, worden hun familieleden in Xinjiang opgepakt. 
